IVKM verilmeden aksiyel planda 5 mm kalınlıkta kesitler elde olunmuştur.

Tetkik 2019 tarihli YRBT ile birlikte değerlendirilmiştir. 

Trakea, her iki ana bronş havalanması normaldir.

Aort duvarında kalsifiye aterom plakları dikkati çekti. Aort ve pulmoner arter kalibrasyonları, kalp boyutları ve konfigürasyonu normaldir. 
Pace maker katetere ait görünüm dikkati çekmiştir. 

Mediastende multipl sayıda büyümüş lenf nodları izlenmekte olup en büyüğü prevasküler mesafede yaklaşık 30x19 mm boyutlarında ölçülmüştür.  Hiler lojlar kontrast madde verilmediğinden değerlendirilemedi. 

Her iki hemitoraksta plevral kalınlaşma ya da effüzyon saptanmadı.

İdiopatik pulmoner fibrozis tanısı ile takip edilen hastada alt lob posterior kesimlerde daha belirgin olmak üzere periferal yerleşimli interstisiyel değişiklikler sebat etmektedir. Önceki YRBT tetkiki ile karşılaştırıldığında interstisiyel değişikliklerin bir miktar artış gösterdiği dikkati çekmiştir. Sağ akciğer üst lob posterior segmentte fissür komşuluğunda ve sol akciğer üst lobda subplevral mesafede, sol akciğer alt lobda birkaç adet nodüler lezyon dikkati çekmiştir. Önceki YRBT tetkikinde izlenmeyen bu lezyonların klinik korelasyonu ve takibi önerilir. Aktif infiltrasyonu düşündürecek bulgu saptanmamıştır. 

Sol akciğer üst lob posterior segmentte plevral veya subplevral olduğu düşünülen kalsifiye nodül izlendi. 

Vertebra korpuslarında osteofitik değişiklikler dikkati çekmiştir. 

SONUÇ:

- Takipte idiopatik pulmoner fibrozis (olağan interstisiyel pnömoni ile uyumlu bulgular)
- Her iki akciğer parankim alanlarında bu BT tetkikinde kısmen progresyon gösterdiği düşünülen interstisiyel değişiklikler 
- Her iki akciğerde nonspesifik subplevral yeni ortaya çıktığı düşünülen nodüller 
- Aortada aterosklerotik değişiklikler 
- Pace maker kateterine ait görünüm 
- Mediastinal multipl sayıda lenf nodları. Önceki BT tetkikinde belirgin lenf nodu izlenmemekte olup hasta kliniği ile birlikte değerlendirilmesi ve gerekirse ileri tetkiki önerilir. 
- Vertebra korpuslarında dejeneratif osteofitik değişiklikler 

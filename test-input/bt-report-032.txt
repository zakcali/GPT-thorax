
IVKM sonrası aksiyel planda 3 mm kalınlıkta kesitler elde olunmuştur.

Kalp boyutları artmıştır. Aortik kapak ve mitral kapak düzeyinde metalik kapağa ait görünüm izlendi. Mediasten ve sternumda geçirilmiş cerrahiye bağlı değişiklikler izlenmiştir. Asendan aorta, arkus aorta ve desendan aorta çapı normal sınırlarda izlenmiş olup anevrizmatik dilatasyon ve diseksiyon flebi saptanmadı.

Torakal aortadan ayrılan ana dallar patent olup anevrizmatik dilatasyon  ya da diseksiyon flebi izlenmedi. 

Trakea ve her iki ana bronş açıktır. 

Mediastinal ve her iki hilusta patolojik görünümlü lenf nodu saptanmadı. Sağ hemitoraksta plevral effüzyon ya da kalınlaşma bulgusu izlenmedi. Sol hemitoraksta ise en derin yerinde 20 mm ölçülen plevral effüzyon ve kalınlaşma bulguları dikkati çekmiştir. Sol akciğerde fibroatelektazik değişiklikler izlenmiştir. Sağ akciğer üst lob anterior ve apikal segmentte yamasal birleşme eğiliminde buzlu cam dansitesinde pnömonik infiltrasyon alanları izlenmiş olup erken dönem viral pnömoni lehine değerlendirilmiştir. Klinik korelasyonu ve takibi önerilir.

Her iki akciğer parankiminde spiküle konturlu nodül izlenmedi. 

Kemik yapıların kortikal bütünlüğü korunmuş olup litik, destrüktif kitle lezyonu saptanmamıştır. 

İncelemeye dahil abdomen kesitlerinde dalak parankiminde parankimal enfarkt ile uyumlu kontrastlanmayan alanlar dikkati çekmiştir. 


SONUÇ:

- Kardiyomegali
- Aortik kapak ve mitral kapak düzeyinde metalik kapaklara ait görünümler 
- Mediasten ve sternumda geçirilmiş cerrahiye bağlı değişiklikler
- Sol hemitoraksta plevral effüzyon ve sol akciğer parankiminde yaygın atelektazik değişiklikler 
- Sağ üst lobda apikal ve anterior segmentte yamasal buzlu cam dansitesinde pnömonik infiltrasyon alanları izlenmiş olup eren dönem viral pnömoni açısından anlamlı bulunmuştur. Klinik korelasyonu önerilir.
- İncelemeye dahil abdomen kesitlerinde dalak parankiminde enfarkt ile uyumlu kontrastlanmayan alanlar dikkati çekmiştir. 